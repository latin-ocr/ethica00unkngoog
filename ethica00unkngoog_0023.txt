nn nno. -9

cipi ut existens; atqui hoc ( per primum partem hujus Demonst.) est
absurdum. Ergo extra Deum nulla dari neque concipi potest substantia.

Q GOROLLARIUM L

Hinc clarissime sequitur 1⁰., Deum esse unicum, hoc est (per Defin.
6.) in rerum natura non nisi unam substantiam dari, eamque absolute
infinitam esse, ut in Scholio Prop. 10. jam innuimus,

conoLLAnrffn IL

Sequitur 11⁰„ rem extensam et rem cogitantem vel Dei attributa
esse, vel (per Axiam. 1.) affectiones attributorum Dei.

PROPOSI'HO XV.
Quicquid est, in Deo est, et nihil sine Deo esse neque concipi potest.
nnmonsrnxrro

Praeter Deum nulla datur neque concipi potest substantia (per 14.
Prop.), hoc est (per Defin. 3.) res, quae in se est et per se concipitur.
Modi autem (per Defin. 5.) sine substantia nec esse nec concipi pos-
sunt3 quare hi in sola divina natura esse, et per ipsam solam concipi
possunt. Atqui praeter substantias et modos nil datur (per Axioma 1.).
Ergo nihil sine Deo esse neque concipi potest. Q. E. D.

soHOLIUM.

Sunt, qui Deum instar hominis corpore et mente constantem, atque
passionibus obnoxium fingunt: sed, quam longe hi a vera Dei cogni-
tione aberrent, satis ex jam demonstratis constat. Sed hos mitto: nam
omneS, qui naturam divinum aliquo modo contemplati sunt, Deum
esse corporeum negant. Quod etiam optime probant ex eo, quod per
corpus intelligimus quamcunque quantitatem, longam, latam et pro-
fundam, certa aliqua figura terminatam, quo nihil absurdius de Deo,
ente scilicet absolute infinito, dici potest. Attamen interim aliis ratio-
nibuS, quibus hoc idem demonstrare conantur, clare ostendunt, se
substantiam ipsam corpoream sive extensam a natura divina omnino
removere, atque ipsam a Deo creatam statuunt. Ex qua autem divina
potentia creari potuerit, prorsus ignorant: quod clare ostendit, illos
id, quod ipsimet dicunt, non intelligere. Ego saltem satis clare, meo
quidem judicio, demonstravi (vide Coroll. Prop. 6. et schol. 2. Prop. 8.),
nullam substantiam ab alio posse produci vel creari. Porro Prop. 14.
ostendimus, praeter Deum nullam dari neque concipi posse substan-
tiam3 atque hinc conclusimus substantiam extensam unum ex infinitis
Dei attributis esse. Verum, ad pleniorem explicationem, adversariorum
- argumenta refutabo, quae omnia huc redeunt. Primo, quod substantia
corporea, quatenus substantia, constat, ut putant, partibus3 et ideo
eandem infinitam posse esse, et consequenter ad Deum pertinere posse,
negant. Atque hoc multis exemplis explicant ex quibus unum aut
alterum afferam. Si substantia corporea, ajunt, est infinita, concipiatur
in duas partes dividi3 erit unaquaeque pars vel finita, vel infinita. Si
illud, componitur ergo infinitum ex duabus partibus finitis, quod est
absurdum. Si hoc, datur ergo infinitum duplo majus alio infinito, quod


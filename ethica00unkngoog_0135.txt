nn smmum HUMANA. 121

nimur, quod ipsam ad memoriam redigit, sive, quod rei imaginem
excitat (vide Prop. 18. Ρ. 2. cum ejusdem δάιοι), ac proinde eatenus
efficit, ut ipsam, ac si praesens esset, contemplemur (per Coroll. Prop.
17. Ρ. 2.). Atque adeo (per Prop. 9. hujus) affectus erga rem contin-
gentem, quam scimus in praesenti non existere, caeteris paribuS,
remissior erit, quam affectus erga rem praeteritam. Q. E. D.

PROPOSITIO XIV.

Vera boni et mali coqnitio, quatenus vera, nullum affectum coercere
potest, sed tantum quatenus ut affectus consideratur.

DEMONSTRA'r-IO.

Affectus est idea, qua Mens majorem vel minorem sui Corporis
existendi vim, quam antea, affirmat (per yen. Aff. Defin.); atque adeo
(per Pr0p. 1. hujus) nihil positivum habet, quod praesentia veri tolli
possit; et consequenter vera boni et mali cognitio, quatenus vera,
nullum affectum coercere potest. At quatenus affectus est (vide Prop. 8.
hujus), si fortior affectu coercendo sit, eatenus tantum (per Prop. 7.
hujus) affectum coercere poterit. Q. E. D.

PROPOSITIO XV.

Cupiditas, quoe em vera boni et mali cognitione oritur, mult-is aliis
Cupiditatibus, quoe affectibus, quibus conflictamur, oriuntur, restinqui
vel coerceri potest.

nunonsrnnrra

Ex vera boni et mali cognitione, quatenus haec (per Prop. 8. hujus)
affectus est, oritur necessario Cupiditas (per 1. Affect. Def), quae eo
est major, quo affectuS‚ ex quo oritur, major est (per Prop. 37. Ρ. 3.).
Sed quia haec Cupiditas (per hypothesin) ex ec, quod aliquid vere
intelligimus, oritur, sequitur ergo ipsa in nobiS, quatenus agimus (per
Prop. 1. 1) Ρ. 3.), atque adeo per solam nostram essentiam debet intel-
ligi (per Defin. 2. Ρ. 3.); et consequenter (per Prop. 7. Ρ. 3.) ejus vis
et incrementum sola humana potentia definiri debet. Porro CupiditateS,
quae ex affectibuS, quibus conflictamur, oriuntur, eo etiam majores
sunt, quo hi affectus vehementiores erunt3 atque adeo earum vis et
incrementum (per Prop. 5. hujus) potentia causarum externarum definiri
debet, quae, si cum nostra comparetur, nostram potentiam indefinite
superat (per Prop. 3. hujus): atque adeo Cupiditates‚ quae ex simili-
bus affectibus oriuntur, vehementiores esse possunt illa, quae ex vera
boni et mali cognitione oritur, ac proinde (per Prop. 7. hujus) eandem
coercere vel restinguere poterunt. Q. E. D.

PROPOSITIO XVI.

Cupiditas quoe ex coquitione boni et mali, quatenus hoec coynitio
futurum respicit, oritur, facilius rerum eupiditate, quoe in praesentia
suaves sunt, coerceri vel restinyui potest.

 

1) Sigwart. - Ed. Pr.: per Prop. 3.


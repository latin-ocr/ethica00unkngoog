nn mm. 59

PROPOSITIO XLVIII.

In Mente nulla est absoluta sive libera volunta35 sed Mens ad hoc
vel alud volendum determinatwr a causa, quae etiam ab alia determinata
est, et hoec iternm ab alia, et sic in infinitum.

DEMONSTRATIQ

Mens certus et determinatus modus cogitandi est (per Prop. 11.
hujus), adeoque (per Coroll. 2. Prop. 17. p. 1.) suarum actionum non
potest esse causa libera, sive, absolutam facultatem volendi et nolendi
habere non potest3 sed ad hoc vel illud volendum (per Prop. 28. p. 1.)
determinari debet a causa, quae etiam ab alia determinata est, et haec
iterum ab alia, etc. Q. Ε. D.

SOHOLIUM.

Eodem hoc modo demonstratur, in Mente nullam dari facultatem
absolutam intelligendi, cupiendi, amandi, etc. Unde seqnitur, has et
similes facultates vel prorsus fictitias, vel nihil esse praeter entia Me-
taphysica, sive universalia, quae ex particularibus formare solemus,
Adeo ut intellectus et voluntas ad hanc et illam ideam, vel ad hanc
et illam volitionem eodem modo sese habeant, ac lapideitas ad hunc
et illum lapidem, vel ut homo ad Petrum et Paulum. Causam autem,
cur homines se liberos esse putent, explicuimus in Appendice Partis
primae. Verum antequam ulterius pergam, venit hic notandum, me per
voluntatem affirmandi et negandi facultatem, non autem cupiditatem
intelligere; facultatem, inquam, intellige, qua Mens, quid verum quidve
falsum sit, affirmat vel negat, et non cupiditatem, qua Mens res appetit
vel aversatur. At postquam demonstravimus, has facultates notiones
esse universales, quae a singularibus, ex quibus easdem formamus,
non distinguuntur, inquirendum jam est, an ipsae volitiones aliquid
sint praeter ipsas rerum ideas. Inquirendum, inquam, est, an in Mente
alia affirmatio et negatio detur praeter illam, quam idea, quatenus idea
est, involvit, qua de re vide sequentem Propositionem, ut et Defini-
tionem 3. hujus, ne cogitatio in picturas incidat. Non enim per ideas
imagineS, quales in fundo oculi, et, si placet, in medio cerebro for-
mantur, sed Cogitationis conceptus intelligo.

PROPOSITIO XLIX.

In Mente nulla datur volitiO, sive affirmatio et neqatio, preater illam,
quam idea, quatenus idea est, involvit.

DEMONSTRATIQ

In Mente (per Prop. praeced.) nulla datur absoluta facultas volendi
et nolendi, sed tantum singulares volitioneS, nempe haec et illa affir-
matio, et haec et illa negatio. Concipiamus itaque singularem aliquam
volitionem, nempe modum cogitandi, quo Mens affirmat, tres angulos
trianguli aequales esse duobus rectis. Haec affirmatio conceptum sive
ideam trianguli involvit, hoc est, sine idea trianguli non potest con-
cipi. Idem enim est, si dicam, quod A ‘conceptum B debeat involvere,
ac quod A sine Β non possit concipi. Deinde haec affirmatio (per


nn smavrrtrrn numm. 149

Propositionem 18. de affectuum viribus ostendimus, facile videbimus,
quid homo, qui solo affectu seu opinione, homini, qui Ratione ducitur,
intersit. Ille enim, velit nolit, ea, quae maxime ignorat, agit3 hic
autem nemini, nisi sibi, morem gerit, et ea tantum agit, quae in vita
prima esse novit, quaeque propterea maxime cupit, et ideo illum ser-
vum, hunc autem liberum vocO, de cujus ingenio et vivendi ratione
pauca adhuc notare libet.

PROPOSITIO LXVII.

Homo liber de nulla re minus quam de morte coqitat3 et ejus
sapientia non mortiS, sed vitoe meditatio est.

DEMONSTRATIQ

Homo liber, hoc est qui ex solo Rationis dictamine vivit, mortis
Metu non ducitur (per Prop. 63. hujus), sed bonum directe cupit
(per Coroll. ejusdem Prop.), hoc est (per Prop. 24. hujus) agere, vivere,
suum esse conservare ex fundamento proprium utile quaerendi3 atque

adeo nihil minus quam de morte cogitat, sed ejus sapientia vitae est
meditatio. Q. E. D.

PROPOSITIO LXVIII.

Si hanzines liberi nascerentur, nullam bom⁸ et - mal-i formarent concep-
tum, quamdiu liberi essent.

DEMONSTRATIQ

Illum liberum esse dixi, qui sola ducitur Ratione; qui itaque liber
nascitur, et liber manet, non nisi adsequatas ideas habet3 ac proinde
mali conceptum habet nullum (per Coroll. Prop. 64. hujus), et conse-
quenter (nam bonum et malum correlata sunt) neque boni. Q. Ε. D.

SOHOLIUM.

Hujus Propositionis hypothesin falsam esse, nec posse concipi, nisi
quatenus ad solam naturam humanam, seu potius ad Deum attendi-
mus, non quatenus infinitus, sed quatenus tantummodo causa est, cur
homo existat, patet ex 4. Propositione hujus Partis. Atque hoc, et alia
quae jam demonstravimus, videntur a Mose significari in illa primi
hominis historia. In ea enim nulla alia Dei potentia concipitur, quam
illa, qua hominem creavit, hoc est potentia, qua hominis solummodo
utilitati consuluit, atque eatenus narratur, quod Deus homini libero
prohibuerit, ne de arbore cognitionis boni et mali comederet, et quod,
simulac de ea comederet, statim mortem metueret potius quam vivere
cuperet. Deinde, quod inventa ab homine uxore, quae cum sua natura
prorsus conveniebat, cognovit nihil posse in Natura dari, quod ipsi
posset illa esse utilius; sed quod, postquam bruta sibi similia esse
> credidit, statim eorum affectus imitari inceperit (vide Prop. 27. p. 3,),
et libertatem suam amittere3 quam Patriarchae postea recuperaverunt,
ducti Spiritu Christi, hoc est Dei idea, a qua sola pendet, ut homo
liber sit, et ut bonum, quod sibi cupit, reliquis hominibus cupiat, ut
supra (per Prop. 37. hujus) demonstravimus.


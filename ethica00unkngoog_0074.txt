60 mmons nus 11.

Axiom, 3. hujus) non potest etiam sine idea trianguli esse. Hoec ergo
affirmatio sine idea trianguli nec esse nec concipi potest. Porro haec
trianguli idea hanc eandem affirmationem involvere debet, nempe quod
tres ejus anguli aequentur duobus rectis. Quare et vice versa haec
trianguli idea sine hac affirmatione nec esse nec concipi potest, adeoque
(per Defin. 2. hujus) haec affirmatio ad essentiam ideae trianguli per-
tinet, nec aliud praeter ipsam est. Et quod de hac volitione diximus
(quandoquidem eam ad libitum sumpsimus), dicendum etiam est de
quacunque volitione, nempe quod praeter ideam nihil sit. Q. E. D.

coRoLLARIUM.
Voluntas et intellectus unum et idem sunt.

DEMONSTRATIQ

Voluntas et intellectus nihil praeter ipsas singulares volitiones et
ideas sunt (per Prop. 48. hujus et ejusdem Schol.) At singularis volitio
et idea (per Prop. proeoed.) unum et idem sunt; ergo voluntas et
intellectus unum et idem sunt. Q. Ε. D.

SOHOLIUM.

His causam, quoe communiter erroris esse statuitur, sustulimus.
Supra autem ostendimus, falsitatem in sola privatione, quam ideoe
mutilatae et confusae involvunt, consistere. Quare idea falsa, quatenus
falsa est, certitudinem non involvit. Cum itaque dicimus, hominem in
falsis acquiescere, nec de iis dubitare, non ideo ipsum certum esse,
sed tantum non dubitare dicimus, vel quod in falsis acquiescit, quia
nullae causae dantur, quae efficiant, ut ipsius imaginatio fluctuetur 1).
Qua de re vide Scholium Propositionis 44. hujus Partis. Quantumvis
igitur homo falsis adhaerere supponatur, nunquam tamen ipsum certum
esse dicemus. Nam per certitudinem quid positivum intelligimus (vide
Prop. 43. hujus cum ejusdem Schol.) non vero dubitationis privationem.
At per certitudinis privationem falsitatem intelligimus. Sed ad uberio-
rem explicationem praecedentis Propositionis quaedam monenda super-
sunt. Superest deinde, ut ad objectiones, quoe in nostram hanc doc-
trinam objici possunt, respondeam; et denique, ut omnem amoveam
scrupulum, operae pretium esse duxi, hujus doctrinae quasdam utili-
tates indicare. Quasdam, inquam; nam praecipuae ex iis, quae in quinta
Parte dicemuS, melius intelligentur.

Incipio igitur a prim0, Lectoresque moneo, ut accurate distinguant
inter Ideam, sive Mentis conceptum, et inter Imagines rerum, quas
imaginamur. Deinde necesse est, ut distinguant inter ideas et Verba,
quibus res significamus. Nam quia haec tria, imagines scilicet, verba,
et ideae, a multis vel plane confunduntur, vel non satis accurate, vel
denique non satis caute distinguuntur, ideo hanc de voluntate doctri-
nam, scitu prorsus necessariam, tam ad speculationem quam ad vitam
sapienter instituendam, plane ignorarunt. Quippe, qui putant ideas

 

1) Paulus etc. -- Ed. Pr.: fluctuatur.


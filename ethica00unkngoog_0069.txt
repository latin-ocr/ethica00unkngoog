nn mm. - 55

DEMONSTRA'HO.

Haec Propositio per se patet. Qui enim inter verum et falsum scit
distinguere, debet adaequatam veri et falsi habere ideam3 hoc est (per
2. Schol. Prop. 40. hujus), verum et falsum secundo aut tertio cog-
nitionis genere cognoscere.

PROPOSITIO XLIII.

Qui veram habet ideam, simul scit se veram habere ideam, nec de rei

veritate potest dubitare.
nnnonsrnxrre

Idea vera in nobis est illa, quae in Deo, quatenus per naturam
Mentis humanae explicatur, est adaequata ( per Coroll. Prop. 11. hujus).
Ponamus itaque, dari in Deo, quatenus per naturam Mentis humanae
explicatur, ideam adaequatam A. Hujus ideae debet necessario dari
etiam in Deo idea, quae ad Deum eodem modo refertur ac idea A
(per Prop. 20. hujus, cujus Demonstratio universalis est). At idea A
ad Deum referri supponitur, quatenus per naturam Mentis humanae
explicatur3 ergo etiam idea ideae A ad Deum eodem modo debet
referri3 hoc est (per idem Coroll. Prop. 11. hujtos), haec adaequata idea
ideae A erit in ipsa Mente, quae ideam adaequatam A habet5 adeoque
qui adaequatam habet ideam, sive (per Prop. 34. hujus) qui vere rem
cognoscit, debet simul suae cognitionis adaequatam habere ideam, sive
veram cognitionem3 hoc est (ut per se manifestum), debet simul esse

certus. Q. E. D.
senonum.

In Scholio Propositionis 21. hujus Partis explicui, quid sit idea
ideae3 sed notandum, praecedentem Propositionem per se satis esse ma-
nifestam. Nam nemo, qui veram habet ideam, ignorat veram ideam
summam certitudinem involvere3 veram namque habere ideam nihil
aliud significat, quam perfecte sive optime rem cognoscere; nec ,sane
aliquis de hac re dubitare potest, nisi putet, ideam quid mutum instar
picturae in tabula, et non modum cogitandi esse, nempe ipsum intel-
ligere; et, quaeso, quis scire potest, se rem aliquam intelligere, nisi
prius rem intelligat? hoc est, quis potest scire, se de aliqua re cer-
tum esse, nisi prius de ea re certus sit? Deinde quid idea vera clarius
et certius dari potest, quod norma sit veritatis P Sane sicut lux seip-
sam et tenebras manifestat, sic veritas norma sui et falsi est. Atque
his me ad has quaestiones respondisse puto; nempe, si idea vera, qua-
tenus tantum dicitur cum suo ideato convenire, a falsa distinguitur,
nihil ergo realitatis aut perfectionis idea vera habet prae falsa (quan-
doquidem per solam denominationem extrinsecam distinguuntur), et
consequenter neque etiam homo, qui veras, prae illo, qui falsas tantum
ideas habet. Deinde, unde fit, ut homines falsas habeant ideas P Et
denique, unde aliquis certo scire potest, se ideas habere, quae cum
suis ideatis conveniant? At haS, inquam, quaestiones me jam respon-
disse puto. Nam quod ad differentiam inter ideam veram et falsam
attinet, constat ex Propositione 35. huius, illam ad hanc sese habere,
ut ens ad non ens‚ Falsitatis autem causas a Propositione 19. usque


4 mmcns Pxns 1.

natura, vel finita vel infinita 1) existere. At non finita. Nam ( per
Defin. 2.) deberet terminari ab alia ejusdem naturae, quae etiam neces-
sario deberet existere ( per Prop. 7.); adeoque darentur duae substantiae
ejusdem attributi, quod est absurdum (per Prop. 5.). Existit ergo
infinita. Q. E. D.

s 0 n 0 L 1 u Μ Ι.

Cum finitum esse revera sit ex parte negatio, et infinitum absoluta
affirmatio existentiae alicujus naturae, sequitur ergo ex sola 7. Prop.,
omnem substantiam debere esse infinitam.

senonum IL

Non dubito quin omnibus, qui de rebus confuse judicant, nec res
per primas suas causas noscere consueverunt, difficile sit, demonstra-
‚tionem 7. Prop. concipere; nimirum quia non distinguunt inter mo-
dificationes substantiarum et ipsas substantias, neque sciunt, quomodo
res producuntur. Unde fit, ut principium, quod res naturales habere
vident, substantiis affingant3 qui enim veras rerum causas ignorant,
omnia confundunt, et sine ulla mentis repugnantia tam arbores quam
homines loquentes fingunt, et homines tam ex lapidibus quam ex
semine formari, et quascunque formas in alias quascunque mutari
imaginantur. Sic etiam, qui naturam divinam cum humana confundunt,
facile Deo affectus humanos tribuunt, praesertim quamdiu etiam igno-
rant, quomodo affectus in mente producuntur. Si autem homines ad
naturam substantiae attenderent, minime de veritate 7. Prop. dubita-
rent; imo haec Prop. omnibus axioma esset, et inter notiones commu-
nes numeraretur. N am per substantiam intelligerent id, quod in se
est et per se concipitur, 1100 est id, cujus cognitio non indiget cogni-
tione alterius rei. Per modificationes autem id, quod in alio est, et
quarum conceptus a conceptu rei, in qua sunt, formatur: quocirca
modificationum non existentium veras ideas possumus habere; quan-
doquidem, quamvis non existant actu extra intellectum, earum tamen
essentia ita in alio comprehenditur, ut per idem concipi possint. Verum
substantiarum veritas extra intellectum non est, nisi in se ipsiS, quia
per se concipiuntur. Si quis ergo diceret, se claram et distinctam, hoc
est veram ideam substantiae habere, et nihilominus dubitare, num talis
substantia existat, idem hercle esset, ac si diceret, se veram habere
ideam, et nihilominus dubitare, num -falsa sit (ut satis attendenti fit
manifestum); vel, si quis statuat, substantiam creari, simul statuit,
ideam falsam factam esse veram, quo sane nihil absurdius concipi
potest3 adeoque fatendum necessario est, substantiae existentiam, sicut
ejus essentiam, aeternam esse veritatem. Atque hinc alio modo con-
cludere possumus, non dari nisi unicam ejusdem naturae, quod 1110
ostendere operae pretium esse duxi. Ut autem 1100 ordine faciam,
notandum est L, veram uniuscujusque rei definitionem nihil involvere
neque exprimere praeter rei definitae naturam. Ex quo sequitur 1100
IL, nempe nullam definitionem certum aliquem numerum individuo-

 

1) Fortasse: vel finitam vel infinitam.

 

 


144 umens mins ιν.

sonon1un.

Vana, quse dicitur, Gloria est acquiescentia in se ipsc, quoe sola
vulgi opinione fovetur3 eaque cessante, cessat ipsa acquiescent-ia, hoc
est (per Schol. Prop. 52. hujus) summum bonum, quod unusquisque
amat3 unde fit, ut qui vulgi opinione gloriatur, quotidiana cura anxius ·
nitatur, faciat, experiatur, ut famam conservet. Est namque vulgus
varius et inconstans, atque adeo, nisi conservetur fama, cito abolescit3
imo quia omnes vulgi captare applausus cupiunt, facile unusquisque
alterius famam reprimit3 ex quo, quandoquidem de summo, quod
aestimatur, bono certatur, ingens libido oritur se invicem quocunque
modo opprimendi, et qui tandem victor evadit, gloriatur magis, quod
alteri obfuit, quam quod sibi profuit. Est igitur haec Gloria seu
acquiescentia revera Vana, quia nulla est.

Quae de Pudore notanda sunt, colliguntur facile ex iis, quse de
Misericordia et Poenitentia diximus. Hoc tantum addo, quod ut Com-
miseratio, sic etiam Pudor, quamvis non sit virtus, bonus tamen est,
quatenus indicat, homini, qui Pudore suffunditur, cupiditatem inesse
honeste vivendi3 sicut dolor, qui eatenus bonus dicitur, quatenus indi-
cat, partem laesam nondum esse putrefactam3 quare, quamvis homo,
quem facti alicujus pudet, revera sit tristis, est tamen perfectior im-
pudenti, qui nullam habet honeste vivendi cupiditatem.

Atque haec sunt, quae de affectibus Laetitiae et Tristities notare susce-
peram. Ad cupiditates quod attinet, hae sane bonae aut malae sunt,
quatenus ex bonis aut malis affectibus oriuntur. Sed omnes revera,
quatenus ex affectibus, qui passiones sunt, in nobis ingenerantur,
coecae sunt (ut facile colliqitur ex iis, quoe in Schol. Prop. 44. hujus
diximus), nec ullius usus essent, si homines facile duci possent, ut
ex solo Rationis dictamine viverent, ut jam paucis ostendam.

PROPOSITIO LIX.

Ad omnes actiones, ad quas ex affectu, qui passio est, determinamur,
possumus absque eo a Ratione determinari.

DEMONSTRATIO.

Ex Ratione agere nihil aliud est (per Prop. 3. et Defin. 2. p. 3.),
quam ea agere, quae ex necessitate nostrae naturae, in se sola consi·
deratae, sequuntur. At Tristitia eatenus mala est, quatenus hanc agendi
potentiam minuit vel coercet (per Prop. 41. hujus); ergo ex hoc
affectu ad nullam actionem possumus determinari, quam non posse-
mus agere, si Ratione duceremur. Praeterea Laetitia eatenus tantum
mala est, quatenus impedit, quo minus homo ad agendum sit aptus
(per Prop. 41. et 43. huius); atque adeo eatenus etiam ad nullam
actionem determinari possumus, quam non possemus agere, si Ratione
duceremur. Denique quatenus Laetitia bona est, eatenus cum Ratione
convenit (consistit enim in eo, quod hominis agendi potentia augetur
vel juvatur); nec passio est, nisi quatenus hominis agendi potentia
non eo usque augetur, ut se suasque actiones adaequate concipiat (per
Prop. 3. p. 3. cum eJ‘us Schol.); Quare si homo Laetitia aflectus ad


π Amemus. 67

{¹¹¹ae deinde inadaequatae sunt in Mente, sunt etiam in Deo (per idem
orell.) adaequatae, non quatenus ejusdem solummodo Mentis essentiam,
sed etiam quatenus aliarum rerum Montes in se simul continet. Deinde
ex data quacunque idea aliquis effectus sequi necessario debet (per
Prop. 36. Ρ. 1.), cujus effectiis Deus causa est adaequata (vid. Defin. 1.
huJus), non quatenus infinitus est, sed quatenus data illa idea affectus
consideratur (vid. Prop. 9. Ρ. 2.). At ejus effectus, cujus Deus est
causa, quatenus affectus est idea, quae in alicujus Mente est adaequata,
illa eadem Mens est causa adaequata ( per Coroll. Prop. 11. Ρ. 2.).
Ergo Mens· nostra (per Defin. 2. hujus) quatenus ideas habet adae-
quatas, quaedam necessario agit3 Quod erat primum. Deinde quicquid
necessario sequitur ex idea, quse in Deo est adaequata, non quatenus
Mentem unius hominis tantum, sed quatenus aliarum rerum Montes
simul cum ejusdem hominis Mente in se habet, ejus (per idem coron.
Prop. 11. Ρ. 2.) illius hominis Mens non est causa adaequata, sed
partialis3 ac proinde (per Defin. 2. hujus) Mens quatenus ideas inadae-
quatas habet, quaedam necessario patitur; Quod erat secundum. Ergo
Mens nostra, etc. Q. E. D.

COBOLLARIUM.

Hinc sequitur, Mentem eo pluribus passionibus esse obnoxiam, quo

plures ideas inadaequatas habet, et contra eo plura agere, quo plures
habet adaequatas.

PROPOSITIO Π.

Nec Corpus Mentem ad coyitcmdum, nec Mens Corpus ad motum,
neque ad quietem, nec ad aliquid (si quid est) aliud determinare potest.

DEMONSTRATIQ

Omnes cogitandi modi Deum quatenus res est cogitans, et non
quatenus alio attributo explicatur, pro causa habent (per Prop. 6. Ρ. 2.);
id ergo, 'quod Mentem ad cogitandum determinat, modus Cogitandi
est, et non Extensionis3 hoc est (per Defin. 1. Ρ. 2.), non est Corpus3
Quod erat primum. Corporis deinde motus et quies ab alio oriri debet
corpore, quod etiam ad motum vel quietem determinatum fuit ab alie,
et absolute, quicquid in corpore oritur, id a Deo oriri debuit, quatenus
aliquo Extensionis modo, et non quatenus aliquo Cogitandi modo
affectus consideratur (per eand. Prop. 6. Ρ. 2.), hoc est, a Mente, quae
(per Prop. 11. p. 2.) modus cogitandi est, oriri non potest3 Quod erat
secundum. Ergo nec Corpus Mentem etc. Q. E. D.

SOHOLIUE

Haec clarius intelliguntur ex iis, quae in Scholio Propositionis 7.
Partis 2. dicta sunt, quod scilicet Mens et Corpus una eademque res
sit, quae Jam sub Cogitationis, jam sub Extensionis attributo concipi-
tur. Unde fit, ut ordo sive rerum concatenatio una sit, sive Natura
sub hoc sive sub illo attributo concipiatur; consequenter ut ordo
actionum et passionum Corporis nostri simul sit natura cum ordine
actionum et passionum Mentis3 Quod etiam patet ex modo, quo Pro-


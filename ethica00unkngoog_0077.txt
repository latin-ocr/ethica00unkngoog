mr mm 63

luntas universale quid sit, quod de omnibus ideis praedicatur, quodque
id tantum significat, quod omnibus ideis commune est, nempe affir-
mationem, cujus propterea adaequata essentia, quatenus sic abstracte
concipitur, debet esse in unaquaeque idea, et hac ratione tantum in
omnibus eadem3 sed non quatenus consideratur essentiam ideae con-
stituere3 nam eatenus singulares affirmationes aeque inter se differunt,
ac ipsae ideae. Ex. gr. affirmatiO, quam idea circuli, ab illa, quam idea
trianguli involvit, seque differt, ac idea circuli ab idea trianguli. Deinde
absolute nege, nos aequali cogitandi potentia indigere ad affirmandum,
verum esse id, quod verum est, quam ad affirmandum, verum esse
id, quod falsum est. Nam hae duae affirmationes, si mentem spectes,
se habent ad invicem, ut ens ad non-ens3 nihil enim in ideis positi-
vum est, quod falsitatis formam constituit (vide Prop. 35. huJ'us cum
qius Schol. et Schol. Prop. 47. hujus). Quare hic apprime venit notan-
dum, quam facile decipimur, quando universalia cum singularibus, et
entia rationis et abstracta cum realibus confundimus. Quod denique
ad quartam objectionem attinet, dico, me omnino concedere, quod
homo in tali aequilibrio positus (nempe qui nihil aliud percipit quam
sitem et famem, talem cibum et talem potum, qui aeque ab eo distant)
fame et siti peribit. Si me rogant, an talis homo non potius asinus
quam homo sit aestimandus? dico me nescire, ut etiam nescio, quanti
aestimandus sit ille, qui se pensilem facit, et quanti aestimandi sint
pueri, stulti, vesani, etc.

Superest tandem indicare, quantum hujus doctrinae cognitio ad usum
vitae- conferat, quod facile ex his animadvertemus. Nempe 1⁰. quatenus
docet nos ex solo Dei nutu agere, divinaeque naturae esse participes,
et eo magis, quo perfectiores actiones agimuS, et quo magis magisque
Deum intelligimus. Haec ergo doctrina, praeterquam quod animum
omnimode quietum reddit, hoc etiam habet, quod nos docet, in quo
nostra summa felicitas sive beatitudo consistit, nempe in sola Dei
cognitione, ex qua ad ea tantum agenda inducimur, quae amor et
pietas suadent. Unde clare intelligimuS, quantum illi a vera virtutis
aestimatione aberrant, qui pro virtute et optimis actionibuS, tanquam
pro summa servitute, summis praemiis a Deo decorari exspectant, quasi
ipsa virtus Deique servitus non esset ipsa felicitas et summa libertas.
11⁰. quatenus docet, quomodo circa res fortunae, sive quae in nostra
potestate non sunt, hoc est, circa res, quae ex nostra natura non
sequuntur, nos gerere debeamus; nempe utramque fortunae faciem
aequo animo expectare et ferre: nimirum quia omnia ab aeterno Dei
decreto eadem necessitate sequuntur, ac ex essentia trianguli sequitur,
quod tres ejus anguli sunt aequales duobus rectis. 111⁰. confert haec
doctrina ad vitam socialem, quatenus docet3 neminem odio habere,
contemnere, irridere, nemini irasci, invidere. Praeterea quatenus docet,
ut unusquisque suis sit contentus, et proximo 1) auxili0, non ex mu-

 

1) Smidt: und der ndchsten Halfe. —- Recte VerS. Belg.: en aan zijn naaste be-
hulpsaam te zijn. Sic etiam Saisset, Auerbach, Kirchmann.


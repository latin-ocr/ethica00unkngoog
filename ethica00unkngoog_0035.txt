nn nno. 21

consequenter duo vel plures possent dari Dii, quod (per coroa. 1.
Prop. 14.) est absurdum. Quapropter res nullo alio modo, neque alio

ordine, etc. Q. E. D.
scflon1uu L

Quoniam his luce meridiana clarius ostendi, nihil absolute in rebus
dari, propter qnod contingentes dicantur, explicare jam paucis volo,
quid nobis per contingens erit intelligendum3 sed prius, quid per
Necessarium, et Impossibile. Res aliqua necessaria dicitur, vel ratione
suae essentiae, vel ratione causae. Rei enim alicujus existentia vel ex
ipsius essentia et definitione, vel ex data causa efficiente necessario
sequitur. Deinde his etiam de causis res aliqua impossibilis dicitur-3
nimirum quia vel ipsius essentia seu definitio contradictionem involvit, ’
vel quia nulla causa externa datur, ad talem rem producendam deter-
minata. At res aliqua nulla alia de causa contingens dicitur, nisi
respectu defectus nostras cognitionis. Res enim, cujus essentiam con-
tradictionem involvere ignoramus, vel de qna probe scimus, eandem
nullam contradictionem involvere et tamen de ipsius existentia nihil
certo affirmare possumus, propterea quod ordo causarum nos latet3
ea nunquam, nec ιιι necessaria, nec ut impossibilis videri nobis potest,
ideoque eandem vel contingentem, vel possibilem vocamus.

SOHOLIUM 11.

Ex praecedentibus clare sequitur, res summa perfectione a Deo fuisse
productas: quandoquidem ex data perfectissima natura necessario
secutae sunt. Neque hoc Deum ullius arguit imperfectionis; ipsius
enim perfectio hoc nos affirmare coegit. Imo ex hujus contrario clare
sequeretur (ut modo ostendi), Deum non esse summe perfectum3 nimi-
rum quia, si res alio modo fuissent productae, Deo alia natura esset
tribuenda, diversa ab ea, quam ex consideratione Entis perfectissimi
coacti sumus ei tribuere. Verum non dubito, quin multi hanc senten-
tiam ut absurdam explodaut, nec animum ad eandem perpendendam
instituere velint3 idque nulla alia de causa, quam quia Deo aliam
libertatem assueti sunt tribuere, longe diversam ab illa, quae a nobis
(Defin. 7. ¹) tradita est3 videlicet absolutam voluntatem. Verum neque
etiam dubito, si rem meditari vellent, nostrarumque demonstrationum
seriem recte secum perpendere, quin tandem talem libertatem, qualem
jam Deo tribuunt, non tantum ιιι nugatoriam, sed ut magnum scientiae
obstaculum, plane rejiciant. Nec opus est, ut ea, quae in Scholio Pro-
positionis 17. dicta sunt, hic repetam. Attamen in eorum gratiam
adhuc ostendam, quod, quamvis concedatur, voluntatem ad Dei essen-
tiam pertinere, ex ejus perfectione nihilominus sequatur, res nullo alio·
potuisse modo neque ordine a Deo creari3 quod facile erit ostendere,
si prius consideremus id, quod ipsimet concedunt, videlicet ex solo
Dei decreto et voluntate pendere, ιιι unaqnaeque res id, quod est, sit.
N am alias Deus omnium rerum causa non esset. Deinde quod omnia
Dei decreta ab aeterno ab ipso Deo sancita fuerunt. Nam alias imper·

 

1) Sigwart. — Ed. Pr.: Defin. 6.


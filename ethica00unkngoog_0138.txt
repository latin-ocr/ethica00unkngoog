124 mmcns rans IV.

PROPOSITIO XIX.

ld unusquisque ex leyibus suoe naturae necessario appetit vel aversa-
tur, quod bonum vel malum esse judicat.

DEIONSTRATIQ

Boni et mali cognitio est (per Prop. 8. huius) ipse Laetitiae vel
Tristitiae affectus, quatenus ejusdem sumus conscii3 ac proinde (per
Prop. 28. p. 3.) id unusquisque necessario appetit, quod bonum, et
contra id adversatur, quod malum esse judicat. Sed hic appetitus nihil
aliud est, quam ipsa hominis essentia seu natura (per Defin. App„
quam vide in Schol. Prop. 9. p. 3.‚ et 1. ΔΤΥ. Defin.). Ergo unusquisque
ex soli} suae naturae legibus id necessario appetit vel aversatur, etc.

PROPOSITIO XX. ·

Quo maqis unusquisque suum utile quaerere, hoc est suum esse con-
servare, conatur et potest, eo mayis virtute praeditus est ,· et eontra,
quatenus unusquisque suum utile, hoc est suum esse, conservare neyliffi
eatenus est impotens.

DEMONSTRATIQ

Virtus et ipsa humana potentia, quae sola hominis essentia definitur
(per Defin. 8. hujus), hoc est (per Prop. 7. p. 3.) quae solo conatu,
quo homo in suo esse perseverare conatur, definitur. Quo ergo unus-
quisque magis suum esse conservare conatur et potest, eo magis vir-
tute praeditus est, et consequenter (per Prop. 4. et 6. p. 3.), quatenus
aliquis suum esse conservare negligit, eatenus est impotens. Q. Ε. D.

SOHOLIUm

N emo igitur, nisi a causis externis et suae naturae contrariis victus,
suum utile appetere, sive suum esse conservare, negligit. Nemo, inquam,
ex necessitate suae naturae, sed a causis externis coactuS, alimenta
aversatur, vel se ipsum interficit, quod multis modis fieri potest;
nempe interficit aliquis se ipsum coactus ab alio, qui ejus dexteram,
qua ensem casu prehenderat, contorquet, et cogit versus cor ipsum
gladium dirigere; vel quod ex mandato Tyranni, ut Seneca, cogatur
venas aperire suas, hoc est, majus malum minore vitare cupiat3 vel
denique ex eo, quod causae latentes externae ejus imaginationem ita
disponunt, et Corpus ita afficiunt, ut id aliam naturam priori contra-
riam induat, et cujtls idea in Mente dari nequit (per Prop. 10. p. 3.).
At quod homo ex necessitate suae naturae conetur non existere, vel
in aliam formam mutari, tam est impossibile, quam quod ex nihilo
aliquid fiat, ut unusquisque mediocri meditatione videre potest.

PROPOSITIO XXI.

Nemo potest cupere beatum 1) esse, bene ayere, et bene vivere, qui
simul non cupiat esse, aqere, et vivere, hoc est, actu exsistere.

 

’ 1) Gfrorer: beatus.

 

 

 


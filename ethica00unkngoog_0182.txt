 

166 mons uns v.

sint semper. Ex. gr. inter vitae dogmata posuimus (vide Prop. 46. p.
4. cum ejusdem SchoL), Odium Amore seu Generositate vincendum,
non autem reciproco Odio compensandum. Ut autem hoc Rationis
praescriptum semper in promptu habeamus, ubi usus erit, cogitandae
et saepe meditandae sunt communes hominum injuriae, et quomodo et

“ qua via Generositate optime propulsentur; sic enim imaginem injuriae

imaginationi hujus dogmatis JungemuS, et nobis (per Prop. 18. p. 2.)
in promptu semper erit, ubi nobis injuria afferetur. Quod si etiam in
promptu habuerimus rationem nostri veri utilis, ac etiam boni, quod
ex mutua amicitia et communi societate sequitur, et praeterea quod
ex recta vivendi ratione summa animi acquiescentia oriatur (per Prop.
52. p. 4.), et quod homines, ut reliqua, ex naturae necessitate agant:
tum injuria, sive Odium, quod ex eadem oriri solet, minimam imagi·
nationis partem occupabit, et facile superabitur; vel si Ira, quae ex
maximis injuriis oriri solet, non adeo facile superetur, superabitur
tamen, quamvis non sine animi fluctuatione, longe minore temporis
spatio, quam si haec non ita praemeditata habuissemu8‚ ut patet ex
Propositione 6, 7, et 8 hujus Partis. De Animositate ad Motum
deponendum eodem modo cogitandum est3 enumeranda scilicet sunt
et saepe imaginanda communia vitae pericula, et quomodo animi prae-
sentia et fortitudine optime vitari et superari possunt. Sed notandum,
quod nobis in ordinandis nostris cogitationibus et imaginibus semper
attendendum est (per Coroll. Prop. 63. p. 4. ct Prop. 59. p. 3.) ad
illa, quae in unaquaque re bona sunt, ut sic semper ex Laetitiae
affectu ad agendum determinemur. Ex. gr. si quis videt, se nimis
Gloriam sectari, de ejus recto usu cogitet, et in quem finem sectanda
sit, et quibus mediis acquiri possit3 sed non de ipsius abusu, et
vanitate, et hominum inconstantia, vel aliis hujusmodi, de quibus
neme, nisi ex animi aegritudine, cogitat3 talibus enim cogitationibus
maxime ambitiosi se maxime afflictant, quando de assequendo honore,
quem ambiunt, desperant; 'et, dum Iram evomunt, sapientes videri
volunt. Quare certum est, eos gloriae maxime esse cupidos, qui de
ipsius abusu et mundi vanitate maxime clamant. Nec hoc ambitiosis
proprium, sed omnibus commune est, quibus fortuna est adversa, et
animo impotentes sunt. Nam pauper etiam avarus de abusu pecuniae
et divitum vitiis non cessat loqui3 quo nihil aliud efficit, quam se
afflictare, et aliis ostendere, se non tantum paupertatem suam, sed
etiam aliorum divitias iniquo animo ferre. Sic etiam, qui male ab
amasia excepti sunt, nihil cogitant, quam de mulierum inconstantia et
fallaci animo, et reliquis earundem decantatis vitiis3 quae omnia
statim oblivioni tradunt, simulac ab amasia iterum recipiuntur. Qui
itaque suos affectus et appetitus ex solo Libertatis amore moderari
studet, is quantum potest nitetur, virtutes earumque causas noscere,
et animum gaudio, quod ex earum vera cognitione oritur, implere;
at minime hominum vitia contemplari, hominesque obtrectare, et
falsa libertatis specie gaudere. Atque haec qui diligenter observabit 1)

 

1) Saisset. -- Ed. Pr.: observavit.


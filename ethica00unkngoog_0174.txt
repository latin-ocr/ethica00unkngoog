158 mons runs Π.

CAPUT XXXII,

Sed humana potentia admodum limitata est, et a potentia causarum
externarum infinite superatum atque adeo potestatem absolutam non
habemus, res, quae extra nos sunt, ad nostrum usum aptandi. Attamen
ea, quae nobis eveniunt contra id, quod nostrae utilitatis ratio postulat,
aequo animo feremus, si conscii simus, nos functos nostro officio fuisse,
et potentiam, quam habemus, non potuisse se eo usque extendere, ut
eadem vitare possemus; nosque partem totius Naturae esse, cuj us
ordinem sequimur. Quod si clare et distincte intelligamus, pars illa
nostri, quae intelligentia definitur, hoc est pars melior nostri, in eo
plane acquiescet, et in ea acquiescentia perseverare conabitur. Nam,
quatenus intelligimus, nihil appetere nisi id, quod necessarium est,
nec absolute, nisi in veris, acquiescere possumus3 adeoque quatenus
haec recte intelligimus, eatenus conatus melioris partis nostri cum
ordine totius Naturae convenit.

Finis Quartae Partis,


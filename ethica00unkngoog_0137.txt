nn suavus-rn- numa. 123

homines Rationis praecepta non servent, explicui. Superest jam, ut
ostendam, quid id sit, quod Ratio nobis praescribit, et quinam affectus
cum Rationis humanae regulis conveniant, quinam contra iisdem con-
trarii sint. Sed antequam haec prolixo nostro Geometrico ordine demon-
strare incipiam, lubet ipsa Rationis dictamina hic prius breviter osten-
dere, ut ea, quae sentio, facilius ab unoquoque percipiantur. Cum Ratio
nihil contra Naturam postulet, postulat ergo ipsa, ut unusquisque
seipsum amet, suum utile, quod revera utile est, quaerat, et id omne,
quod hominem ad majorem perfectionem revera ducit, appetat, et ab·
solute, ut unusquisque suum esse, quantum in se est, conservare
conetur. Quid quidem tam necessario verum est, quam quod totum
sit sua parte majus (Vide Prop. 4. p. 3.). Deinde, quandoquidem virtus
(per Defin. 8. hujus) nihil aliud est, quam ex legibus propriae naturae
agere, et nemo suum esse (per Prop. 7. p. 3.) conservare conetur, nisi
ex propriae suae naturae legibus, hinc sequitur prime, virtutis funda-
mentum esse ipsum conatum proprium esse conservandi, et felicitatem
in eo consistere, quod homo suum esse conservare potest. Secundo
sequitur, virtutem propter se esse appetendam, nec quicquam, quod
ipsa praestabilius aut quod utilius nobis sit, dari, cujus causa deberet
appeti. Tertio denique sequitur, eos, qui se interficiunt, animo esse
impotentes, eosque a causis externis, suae naturae repugnantibus, pror-
sus vinci. Porro ex Postulato 4. partis 2. sequitur, nos efficere nun-
quam posse, ut nihil extra nos indigeamus ad nostrum esse conser-
vandum, et ut ita vivamus, ut nullum commercium cum rebus, quae
extra nos sunt, habeamus3 et, si praeterea nostram Mentem spectemus,
sane noster intellectus imperfectior esset, si Mens sola esset, nec quic-
quam praeter se ipsam intelligeret. Multa igitur extra nos dantur, quae
nobis utilia, quaeque propterea appetenda sunt. Ex his nulla praestan-
tiora excogitari possunt, quam ea, quae cum nostra natura prorsus
conveniunt. Si enim duo ex. gr. ejusdem prorsus naturae individua
invicem Junguntur, individuum componunt singulo duplo potentius,
Homini igitur nihil homine utilius; nihil, inquam, homines praestantius
ad suum esse conservandum optare possunt, quam quod omnes in
omnibus ita conveniant, ut omnium Mentes et Corpora unam quasi
Mentem unumque Corpus componant, et omnes simul, quantum pos-
sunt, suum esse conservare conentur, omnesque simul omnium com-
mune utile sibi quaerant3 ex quibus sequitur, homineS, qui Ratione
gubernantur, hoc est homineS, qui ex ductu Rationis suum utile quae-
runt, nihil sibi appetere, quod reliquis hominibus non cupiant, atque
adeo eosdem justos, fidos, atque honestos esse.

Haec illa Rationis dictamina sunt, quae hic paucis ostendere propo-
sueram, antequam eadem prolixiori ordine demonstrare inciperem;
quod ea de causa feci, ut, si fieri posset, eorum attentionem mihi con-
ciliarem, qui credunt, hoc principium, quod scilicet unusquisque suum
utile quaerere tenetur, impietatiS, non autem virtutis et pietatis esse
fundamentum. Postquam igitur rem sese contra habere breviter osten-

(ἐπίῃ), tperga) ad eandem eadem via, qua huc usque progressi sumus,
emons ran um.


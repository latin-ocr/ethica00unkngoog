20 mmons PAns 1,

ullum dari intellectum potenti& sed, quia omnem confusionem vitare
cupio, nolui loqui, nisi de re nobis quam clarissime percepta, de ipsa
scilicet intellectione, qua nihil nobis clarius percipitur. Nihil enim
intelligere possumus, quod ad perfectiorem intellectionis cognitionem
non conducat.

PROPOSITIO XXXII.

Voluntas non potest vocari causa libera, sed tantum necessaria.

DEMONSTBATIQ

Voluntas certus tantum cogitandi modus est, sicuti intellectus;
adeoque ( per Prop. 28.) unaquaeque volitio non potest existere, neque
ad operandum determinari, nisi ab alia causa determinetur, et haec
rursus ab alia, et sic porro in infinitum. Quod si voluntas infinita
supponatur, debet etiam ad existendum et operandum determinari a
Deo, non quatenus substantia absolute infinita est, sed quatenus attri-
butum habet, quod infinitam et aeternam cogitationis essentiam ex-
primit (per Prop. 23.). Quocumque igitur modo, sive finita sive infi-
nita, concipiatur, causam requirit, a qua ad existendum et operandum
determinetur3 adeoque (per Defin. 7.) non potest dici causa libera,
sed tantum necessaria vel coacta. Q. E. D.

oononnAn1un L
“’ Hinc sequitur 1⁰., Deum non operari ex libertate voluntatis.

OOROLLARIUM Π.

Sequitur 11⁰„ voluntatem et intellectum ad Dei naturam ita sese
habere, ut motus et quies, et absolute ut omnia naturalia, quae (per
Prop. 29.) a Deo ad existendum et operandum certo modo determinari
debent. Nam voluntas, ut reliqua omnia, causa indiget, a qua ad exis-
tendum et operandum certo modo determinetur. Et, quamvis ex data
voluntate sive intellectu infinita sequantur, non tamen propterea Deus
magis dici potest ex libertate voluntatis agere, quam propter ea, quoe
ex motu et quiete sequuntur (infinita enim ex his etiam sequuntur),
dici potest ex libertate motus et quietis agere. Quare voluntas ad Dei
naturam non magis pertinet, quam reliqua naturalia, sed ad ipsam
eodem modo sese habet, ut motus et quies, et omnia reliqua, quae
ostendimus ex necessitate divinae naturae sequi, et ab eadem ad exis-
tendum et operandum certo modo determinari. “

PROPOSITIO XXXIII.

Res nullo alio modo, neque alio ordine a Deo produci potuerunt, quam

productae sunt.
nnuonsrnar1o

Res enim omnes ex data Dei natura necessario sequutae sunt (per
Prqo. 16.), et ex necessitate naturae Dei determinatae sunt ad certo
modo existendum et operandum (per Prop. 29.). Si itaque res alterius
naturoe potuissent esse, vel alio modo ad operandum determinari, ut
naturae ordo alius esset; ergo Dei etiam natura alia posset esse, quam
jam est; ac proinde (per Prop. 11.) illa etiam deberet existere, et

 


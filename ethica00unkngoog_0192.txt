176 minens uns v.

ooRoLLARIUM.

Hinc sequitur, quod Deus, quatenus seipsum amat, homines amat,
et consequenter, quod Amor Dei erga homines, et Mentis erga Deum
Amor intellectualis, unum et idem sit.

SCHOLIUM.

Ex his clare intelligimus, qua in re nostra salus, seu Beatitudo,
seu Libertas consistit3 nempe in constanti et aeterno erga Deum Amore,
sive in Amore Dei erga homines. Atque hic Amor seu Beatitudo in
Sacris codicibus Gloria appellatur, nec immerito. Nam sive hic Amor
ad Deum referatur, sive ad Mentem, recte animi Acquiescentia, quae
revera a Gloria (per 25. et 30. Affect. Defin.) non distinguitur, appel·
lari potest. Nam quatenus ad Deum refertur, est (per Prop. 35. hujus)
Laetitia, liceat hoc adhuc vocabulo uti, concomitante idea sui, ut et
quatenus ad Mentem refertur (per Prop. 27. hujus). Deinde quia
nostrae Mentis essentia in sola cognitione consistit, cujus principium
et fundamentum Deus est (per Prop. 15. p. 1. et Schol.Prop. 47.p.2.),
hinc perspicuum nobis fit, quomodo et qua ratione Mens nostra secun·
dum essentiam et existentiam ex natura divina sequatur, et continuo
a Deo pendeat; quod hic notare operae pretium duxi, ut hoc exemplo
ostenderem, quam rerum singularium cogniti0, quam intuitivam sive
tertii generis appellavi (vide 2. Schol. Pr0p. 40. p. 2.), polleat, potior-
que sit cognitione universali, quam secundi generis esse dixi. Nam
quamvis in prima Parte generaliter ostenderim, omnia (et consequen-
ter Mentem etiam humanam) a Deo secundum essentiam et existen-
tiam pendere; illa tamen demonstratiO, tametsi legitima sit et extra
dubitationis aleam posita, non ita tamen Mentem nostram afficit, quam
quando id ipsum ex ipsa essentia rei cujuscunque singularis, quam
a Deo pendere dicimu8‚ concluditur.

PROPOSITIO XXXVII.

Nihil in Natura datur, quod huie Amori intellectuali sit contrarium,
sive quod ipsum possit tollere.

onuoNsrnAr1o

Hic‘ intellectualis Amor ex Mentis natura necessario sequitur, qua-
tenus ipsa, ut aeterna veritas, per Dei naturam consideratur (per Prop.
33. et 29. hujus). Si quid ergo daretur, quod huic Amori esset con-
trarium, id contrarium esset ver03 et consequenter id, quod hunc
Amorem posset tollere, efficeret, ut id, quod verum est, falsum esset3
quod (ut per se notum) est absurdum. Ergo nihil in Natura datur,
etc. Q. Ε. D.

sonon1nu.

Partis Quartae Axioma res singulares respicit, quatenus cum rela-

tione ad certum tempus et locum considerantur3 de quo neminem

dubitare credo.
PROPOSITIO XXXVIII.

Quo plures res secundo et tertio aequitionis genere Mens intelliyit, eo
minus ipsa ab affectibus, qui mali sunt, patitur, et mortem minus timet.


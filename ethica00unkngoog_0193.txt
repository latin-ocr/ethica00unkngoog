 

nn usmetun HUMANA. 177

DEMONSTRA 1¹10.

Mentis essentia in cognitione consistit (per Prop. 11. p. 2.); quo
igitur Mens plures res cognoscit secundo et tertio cognitionis genere,
eo major ejus pars remanet (per Prop. 29. et 23. hujus), et conse-
quenter (per Prop. proec.) eo major ejus pars non tangitur ab affec-
tibus, qui nostrae naturae sunt contrarii, hoc est (per Prop. 30. p. 4.)
qui mali sunt. Quo itaque Mens plures res secundo et tertio cogni-
tionis genere intelligit, eo major ejus pars illaesa manet, et consequenter
minus ab affectibus patitur, etc. Q. Ε. D.

SCHOLIUM.

Hinc intelligimus id, quod in Schol. Prop. 39. p. 4. attigi, et quod
in hac Parte explicare promisi; nempe quod mors eo minus est noxia,
quo Mentis clara et distincta cognitio major est, et consequenter, quo
Mens magis Deum amat. Deinde, quia (per Prop. 27. hujus) ex tertio
cognitionis genere summa, quae dari potest, oritur acquiescentia, hinc
sequitur, Mentem humanam posse ejus naturae esse, ut id, quod ejus
cum Corpore perire ostendimus (vide Prop. 21. hujus), in respectu ad
id, quod ipsius remanet, nullius sit momenti. Sed de his mox prolixius. -

PROPOSITIO XXXLX.

Qui Corpus ad plurima aptum habet, is Mentem habet, cujus maxima
pars est oeterna.
nnuonsrnxr1a

Qui Corpus ad plurima agendum aptum habet, is minime affectibus,
qui mali sunt, conflictatur (per Prop. 38. p. 4.), hoc est (per Prop. 30.
p. 4.) affectibuS, qui naturae nostrae sunt contrarii3 atque adeo (per
Prop. 10. hujus) potestatem habet ordinandi et concatenandi Corporis
affectiones secundum ordinem ad intellectum, et consequenter efficiendi
(per Prop. 14. hujus), ut omnes Corporis affectiones ad Dei ideam
referantur3 ex quo fiet (per Prop. 15. hujus), ut erga Deum afficiatur
Amore, qui (per Prop. 16. hujus) Mentis maximam partem occupare
sive constituere debet, ac proinde (per Prop. 33. hayus) Mentem habet,
cujus maxima pars est aeterna. Q. E. D.

SOHOLIUM.

Quia Corpora humana ad plurima apta sunt, non dubium est, quin
ejus naturae possint esse, ut ad Mentes referantur, quae magnam sui
et Dei habeant cognitionem, et quarum maxima seu praecipua pars est
aeterna, atque adeo ut mortem vix timeant. Sed ut haec clarius intel-
ligantur, animadvertendum hic est, quod nos in continua vivimus
variatione, et prout in melius sive in pejus mutamur, eo felices aut
infelices dicimur. Qui enim ex infante vel puero in cadaver transiit,
infelix dicitur, et contra id felicitati tribuitur, quod totum vitae spa·
tium Mente sana in Corpore sano percurrere potuerimus. Et revera qui
Corpus habet, ut infans vel puer, ad paucissima aptum, et maxime
pendens a causis externis, Mentem habet, quae in se sola considerata
nihil fere sui nec Dei nec rerum sit conscia3 et contra, qui Corpus
habet at plurima aptum, Mentem habet, quae in se sola considerata


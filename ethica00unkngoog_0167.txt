nn snnvmu'rn HnMANA. 151

Avaritia remunerationem timere, atque ita dum eorum Odium fugimus,
eo ipso in eorum offensionem incurramus. Quare in declinandis bene-
ficiis ratio utilis et honesti habenda est.

PROPOSITIO LXXI.
Soli homiues liberi crya se invicem qratissimi suut.

DEMONSTRATIO.

Soli homines liberi sibi invicem utilissimi sunt, et maxima amicitiae
necessitudine invicem junguntur (per Prop. 35. huju3,et 1. ejus Coreli),
parique amoris studio sibi invicem benefacere conantur (per Prop. 37.
hujus); adeoque (per 34. Affect. Defiu.) soli homines liberi erga se
invicem gratissimi sunt. Q. Ε. D.

SCHOLIUM.

Gratia, quam homines, qui coeca Cupiditate ducuntur, invicem
habent, mercatura seu aucupium potius, quam gratia plerumque est.
Porro ingratitudo affectus non est. Est tamen ingratitudo turpis, quia
plerumque hominem nimio odio, Ira, vel Superbia, vel Avaritia etc.
affectum esse indicat. Nam qui prae stultitia dona compensare nescit,
ingratus non est, et multo minus ille, qui donis non movetur mere-
tricis, ut ipsius libidini inserviat, nec furis, ut ipsius furta celet, vel
alterius similis. Nam hic contra animum habere constantem ostendit,
qui scilicet se nullis donis ad suam vel communem perniciem patitur

corrumpi.
PROPOSITIO LXXII.

Homo liber uunquam dolo malo, sed semper cum fide aqit.

DEMONSTRATIO.

Si liber homo quicquam dolo ma10, quatenus liber est, ageret, id
ex dictamine Rationis ageret (nam eatenus tantum liber a nobis apel-
latur): atque adeo dolo malo agere virtus esset (per Ρνορ. 24. hujus),
et consequenter (per eandem Prop.) unicuique ad suum esse conser-
vandum consultius esset, dolo malo agere3 hoc est (ut per se uotum),
hominibus consultius esset, verbis solummodo convenire, re autem

invicem esse contrarios, quod (per Ooroll. Prop. 31. hujus) est absur-
dum. Ergo homo liber etc. Q. Ε. D.

SOHOLIUM.

Si jam quaeratur, quid si homo se perfidia a praesenti mortis peri-
culo posset liberare, an non ratio suum esse conservandi omnino
suadet, ut perfidus sit? Respondebitur eodem modo, quod si Ratio id
suadeat, suadet ergo id omnibus hominibus, atque adeo Ratio omnino
suadet hominibus, ne nisi dolo malo paciscantur, vires conjungere
et jura habere communia, hoc est, ne revera jura habeant communia,

quod est absurdum.
PROPOSITIO LXXIII.

Home, qui Ratione ducitur, mayis in Civitate, ubi ex communi decreto
vivit, quam iu solitudine, ubi sibi soli obtemperat„ liber est.


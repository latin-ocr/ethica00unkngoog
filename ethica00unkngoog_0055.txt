mr mm. 41

consequenter motus suos citius vel tardius reliquis communicare. Quod
si praeterea tertium Individuorum genus, ex his secundis compositum,
concipiamus, idem multis aliis modis affici posse reperiemus, absque
ulla ejus formae mutatione. Et si sic porro in infinitum pergamus,
facile concipiemus, totam Naturam unum esse Individuum, cujus par-
tes, hoc est omnia corpora, > infinitis modis variant, absque ulla totius
Individui mutatione. Atque haec, si animus fuisset de corpore ex
professo agere, prolixius explicare et demonstrare debuissem. Sed jam
dixi me aliud velle, nec alia de causa haec adferre, quam quia ex
ipsis ea, quae demonstrare constitui, facile possum deducere.

POSTULATA.

I. Corpus humanum componitur ex plurimis (diversae naturae) indi-
viduis, quorum unumquodque valde compositum est.

II. Individuorum, ex quibus Corpus humanum componitur, quae-
dam fluida, quaedam mollia, et quaedam denique dura sunt.

ΠΙ. Individua Corpus humanum componentia, et consequenter ipsum
humanum Corpus a corporibus externis plurimis modis afficitur.

1V. Corpus humanum indiget, ut conservetur, plurimis aliis corpo·
ribus, a quibus continuo quasi regeneratur.

V. Cum Corporis humani pars fluida a corpore externo determina-
tur, ut in aliam mollem saepe impingat, eJus planum mutat, et veluti
quaedam corporis externi impellentis vestigia eidem imprimit.

VI. Corpus humanum potest corpora externa plurimis modis movere,
plurimisque modis disponere. ⁴

PROPOSITIO XIV.

Mens humana apta est ad plurima percipiendum, at eo aptior, quo

qius Corpus pluribus modis disponi potest.
DEMONSTRATIQ

Corpus enim humanum (per Post. 3. et 6.) plurimis modis a cor-
poribus externis afficitur, disponiturque ad corpora externa plurimis
modis afficiendum. At omnia, quae in Corpore humano contingunt,
(per Prop. 12. hujus) Mens humana percipere debet3 est ergo Mens
humana apta ad plurima percipiendum, et eo aptior, etc. Q. Ε. D.

PROPOSITIO XV.

Idea, quoe esse formale humanae Mentis constituit, non est simplem,

sed ax plurimis ideis omposita.
DEMONSTRATIQ

Idea, quae esse formale humanae Mentis constituit, est idea Corporis
(per Prop. 13. hujus), quod (per Post. 1.) ex plurimis valde compositis
Individuis componitur. At cujuscunque Individui, corpus componentis,
datur necessario (per Coroll. Prop. 8. hujus) in Deo idea3 ergo (per
Prop. 7. hujus) idea Corporis humani ex plurimis hisce partium com-
ponentium ideis est composita. Q. E. D.

PROPOSITIO XVI.
Idea cujuscunque modi, quo Corpus humanum a corporibus externis

